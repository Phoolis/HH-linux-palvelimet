# Nimipalvelu ja domain

Ostin domainin omalle nimelleni [paulcarlson.fi](http://paulcarlson.fi) suomalaisesta palvelusta [bittivirta.fi](http://bittivirta.fi):stä, koska paulcarlson.com ei ollut vapaana ja NameCheap ei tarjoa .fi -tunnuksia. Pelkkä domaini oli 16€/vuosi, ja ihmettelin aluksi kun en löytänyt mitään paikkaa missä hallinnoida siihen ohjattavaa IP-osoitetta (A-tietueet). Pienen selvittelyn jälkeen tajusin, että heillä on erillinen palvelu WebHotelli (onneksi maksuton domainin omistajalle), jonka sitten otin kylkiäiseksi. Toivottavasti sieltä pääsee muokkaamaan asetuksia.

Webhotellin tilauksen käsittelyssä kesti kuitenkin seuraavaan päivään, eli en heti päässyt jatkamaan tehtävää. Kun sain viestin, että Uusi webhotellisi paulcarlson.fi on asennettu, kävin heti katsomassa miltä omassa domainissani nyt näyttää:

<img width="1920" height="1030" alt="image" src="https://github.com/user-attachments/assets/29b7b63a-5b85-4108-b053-f1011c844a42" />

Domaini ainakin toimii nyt, mutta ei siten kuten haluttiin eli linkattuna omaan virtuaalipalvelimeeni Hetzneriltä. Katson vielä `curl`-komennolla, mitä osoitteesta paulcarlson.fi vastataan.

<img width="997" height="253" alt="image" src="https://github.com/user-attachments/assets/3c9dc85b-3f18-46bf-a484-7b68a6a0397c" />

Jännä vastaus: ei vastaa ollenkaan sitä mitä selain näyttää. Toiselta kurssilta olin juuri oppinut, että webbisivut saattavat ennen vastauksen antamista haistella, kuka onkaan tehnyt pyynnön, ja antaa eri vastauksen eri pyytäjille. Esim. `curl` -pyynnölle ei anneta samaa HTML-sivua vastauksena kuin selaimelle. Toinen vinkki oli, että mm. Firefox-selaimella voi kopioida pyynnön headerit suoraan `curl`:n käytettävässä muodossa, ja siten terminaalista käsin tehdä pyyntöjä jotka vastaavat selaimella tehtyjä:

<img width="966" height="622" alt="image" src="https://github.com/user-attachments/assets/9b8998f7-2b4c-4bec-9b16-734667729269" />

Eli Firefoxin dev-tools auki F12-nappulalla ja sieltä network-tabista valitaan ylimmäinen GET-pyyntö webbisivun juurihakemistoon. Liitin kopioidun `curl`-pyynnön terminaaliin:

<img width="957" height="424" alt="image" src="https://github.com/user-attachments/assets/374d36d0-5fcc-4ef3-9580-a17b545e1a79" />

<img width="1037" height="709" alt="image" src="https://github.com/user-attachments/assets/dcc146f6-08c3-4115-bd2e-29726cfc582d" />

Vastauksena tullut html-koodi näytti nyt erilaiselta, ja sisältää javascriptiä, jolla oletussivu on oletettavasti luotu.

Tsekataan vielä mikä IP-osoite sivun taustalla on tällä hetkellä:

<img width="957" height="272" alt="image" src="https://github.com/user-attachments/assets/9ac495bc-45e2-4b95-bdca-90423f3d019f" />

IP: `95.217.166.192`

Seuraavaksi lähdin selvittämään, kuinka siirtää bittivirran asetussivuilta tuohon tilalle oman Hetzneriltä ostetun palvelimeni IP-osoite `65.109.175.125`, eli A-tietueiden asetus edessä.

Kirjauduin bittivirran portaaliin `portal.bittivirta.fi` ja sieltä valitsin `Verkkotunnus` ja `Hallitse verkkotunnuksia`. Selain avasi toisen hallinnointiportaalin `Plesk`:n:

<img width="1743" height="845" alt="image" src="https://github.com/user-attachments/assets/b8a6f480-f442-42da-b78f-bd11f4cab654" />

Nyt näyttää lupaavalta, täällähän voi hallinnoida vaikka mitä! Mutta ainoa asia mikä nyt alkuun kiinnostaa, on paikka editoida A-tietueita. Isännöinti ja DNS -välilehdeltä löytyvä DNS-kuvake vaikutti hyvältä paikalta aloittaa.

<img width="1439" height="946" alt="image" src="https://github.com/user-attachments/assets/a3851be1-f824-4983-8609-aed53285a9ec" />

Alimpana listassa loistaa Tietuetyyppi `A` ja sama IP-osoite kuin sain selvitettyä `curl`:lla! Eli kaiken järjen mukaan ei tarvtsisi muutakuin vaihtaa tuohon IP-osoite osoittamaan mun palvelimeen.

<img width="684" height="459" alt="image" src="https://github.com/user-attachments/assets/041137fc-6001-4352-8641-212917615f8b" />

Noin!

<img width="1520" height="190" alt="image" src="https://github.com/user-attachments/assets/aa20489f-92c6-44b7-9e27-be1dbd4af528" />

Tällainen varoitus vielä popsahti eteen, kokeillaan vastata `Päivitä`.

<img width="1181" height="395" alt="image" src="https://github.com/user-attachments/assets/a4e7bbe9-fc75-4706-934b-987b034ae215" />

Jahas. Taasko on odotettava seuraavaan päivään. Linkistä klikkaamalla saa vielä lisäohjeita:

<img width="698" height="638" alt="image" src="https://github.com/user-attachments/assets/3bdc6936-2138-4137-aa48-a0cdf144764b" />

Kokeillaampa poistaa kaikki tietueet ja lähteä puhtaalta pöydältä:

<img width="1158" height="513" alt="image" src="https://github.com/user-attachments/assets/2b8e03f6-24aa-45d8-a81c-a8a956ca7a4f" />

Toimisko näillä:

<img width="1236" height="812" alt="image" src="https://github.com/user-attachments/assets/7a90cb61-5772-4cd6-96b0-999daf987028" />

Ei mitään muutosta navigoidessa webbisivulle. Odotin sitten seuraavaan päivään, josko muutoksen päivittymisessä kestäisi tuo jopa 24h.

Seuraavana päivänä kokeilin kännykän selaimella ja webbisivu oli päivittynyt palvelimen sivuun!

<img width="884" height="337" alt="kuva" src="https://github.com/user-attachments/assets/04abee76-0647-4a0d-9bdf-e991eff74784" />

`nslookup` työkalu näytti myös, että IP-osoite on vaihtunut sekä www-aladomainille, että itse päädomainille:

<img width="1037" height="443" alt="kuva" src="https://github.com/user-attachments/assets/7d644782-e3fa-445a-87a0-eba652716ccf" />

~~Seuraavaksi lähden asettamaan SSL-suojausta.~~~ Eipäs sittenkään, SSL-suojaus onkin ensi viikon tehtävänä. Edetään tehtävänannon mukaan ja lähden luomaan alidomaineja.

# Alidomainit

Toivottavasti alidomainien pävittymistä ei joudu odottelemaan taas päivän verran. No pian nähdään. Loin ensiksi uuden A-tietueen:

`sanuli.paulcarlson.fi.	`, TTL 300 seconds, record type: A, ip-address:	65.109.175.125.

Ajatuksena olisi laittaa toisella kurssilla juuri luotu Docker-kontti [sanuli-pelistä](https://sanuli.fi/) yhdeksi alidomainiksi omalle palvelimelle. Kokeilen ensin selaimella [sanuli.paulcarlson.fi](http://sanuli.paulcarlson.fi/):

<img width="892" height="296" alt="kuva" src="https://github.com/user-attachments/assets/c5b660e2-3b7b-4013-83a6-52756254c518" />

Se näyttäisi nyt ohjaavan pääsivulle. Vrt. esim. [kikkare.paulcarlson.fi](http://kikkare.paulcarlson.fi/), mikä valittaa Server Not Found.

<img width="961" height="1040" alt="kuva" src="https://github.com/user-attachments/assets/ffa56070-bf1f-4dde-be1e-2c821f480f3f" />

Loin toisen alidomainin CNAME-tietuetta käyttämällä:
<img width="661" height="347" alt="kuva" src="https://github.com/user-attachments/assets/3c5a6754-e375-4250-a077-7123433c219a" />

Nyt [home.paulcarlson.fi](http://home.paulcarlson.fi/) ohjaa sekin pääsivulle, mutta esimerkiksi palvelimen IP-osoitteen vaihtuessa tätä alidoimainin asetusta ei tarvitse enää käydä muuttamassa, koska se toimii ikäänkuin aliaksena.


